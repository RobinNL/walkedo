---
title: Hondentaal
date: 2024-10-04
image: /images/berichten/hondentaal.jpg
---

Geen één hond is hetzelfde, verschillen tussen rassen kunnen soms enorm zijn. Toch hebben alle honden een universele taal met elkaar maar ook met hun baasjes.
Onzichtbaar

We hebben wel eens in ons leven dingen die we moeten doen die ons wat stress kunnen opleveren. Je weet dat ze moeten gebeuren en als het dan klaar is, ontstaat er vaak een diep gevoel van opluchting. Een diepe zucht slaken is voor ons dan misschien figuurlijk bedoeld maar in theorie zou je het ook letterlijk kunnen doen.

Honden hebben dat gek genoeg ook. Dat doen ze door de stress die ze hebben ervaren letterlijk van zich af schudden. Dat gebeurd vaak als ze uit de auto of bus komen of als ze een hond tegen zijn gekomen die net even te intens voor ze was. Dan wapperen ze met hun vacht en zo laten ze de stress heel mooi van zich af glijden.

Deze vorm van ontspannen is heel natuurlijk en gezond. Doet een hond dat niet dan zou je kunnen stellen dat hij continue onder druk staat. Zulke honden zouden zomaar een groot probleem kunnen hebben, want het verkort niet alleen de levensduur maar de stress zou ook ander gedrag kunnen opleveren.

Denk bijvoorbeeld aan uitvallen en overmatig plassen. Klinkt complex? heb je nou zo’n stresskip dan is het misschien wel een idee om uit te zoeken wat het onderliggende probleem is.

Nog zo’n voorbeeld van non-verbale communicatie van een hond is hoe hij een andere hond benaderd. Een hond die rechtstreeks op een andere hond afrent daagt de hond in zeker zin uit. Soms om te bepalen waar die nieuwe hond staat in de hiërarchie maar vaak ook alleen maar omdat de hond nog jong is en het hem nog niet geleerd hoe een andere hond te benaderen. Dit heeft training nodig of andere honden die hem kunnen corrigeren.

Normaal gedrag zou zijn dat een hond juist vanuit de zijkant een andere hond benaderd. Dat doet hij om aan te geven dat hij geen dreiging vormt. Ze snuffelen dan een beetje in de buurt en draaien zich dan opeens naar elkaar toe alsof ze elkaar nog niet hadden gezien.

Dit is zo’n typisch voorbeeld van communicatie die wij haast niet zien. We denken gewoon hij is gewoon ergens aan het snuffelen. Maar eigenlijk geeft hij het signaal aan de andere hond dat hij juist toegankelijk is voor benadering.

Van honden gedrag is veel online te vinden zoek eens naast de schattige sullige puppymemes ook eens daarna. Je zult verbaasd staan wat jouw hond eigenlijk allemaal niet onzichtbaar doet.